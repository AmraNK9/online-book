<!DOCTYPE html>
<html>
  <head>
    <meta charset="UTF-8" />
    <title>Book Reader</title>
    <link
      rel="stylesheet"
      href="node_modules/bootstrap/dist/css/bootstrap.min.css"
    />
    <link
      rel="stylesheet"
      href="https://use.fontawesome.com/releases/v5.15.1/css/all.css"
      integrity="sha384-vp86vTRFVJgpjF9jiIGPEEqYqlDwgyBgEF109VFjmqGmIY/Y4HV4d3Gp2irVfcrp"
      crossorigin="anonymous"
    />
    <script src="https://cdn.tailwindcss.com"></script>

		<script src="https://cdnjs.cloudflare.com/ajax/libs/jszip/3.1.5/jszip.min.js"></script>


    <link rel="stylesheet" type="text/css" href="style.css" />
  </head>

  <body>
    <!--font-size slider-->
    <div class="slider-container position-fixed" id="font-size-slider">
      <p>font size Adjectment</p>
      <input
        type="range"
        min="10"
        max="30"
        value="20"
        class="slider"
        id="font-size-value"
      />
      <p class="value">50</p>
    </div>
    <!--font-size slider-->
    <div class="slider-container position-fixed" id="line-hight-slider">
      <p>Line-Height Adjectment</p>
      <input
        type="range"
        min="30"
        max="100"
        value="65"
        class="slider"
        id="font-size-value"
      />
      <p class="value2">45</p>
    </div>

    
    <div class=" btn-group-vertical position-fixed theme-btn" id="theme-btn">
      <button class="btn btn-dark" id="Dark" >Dark</button>
      <button class="btn btn-dark" id="Light">Light</button>
      <button class="btn btn-dark" id="Comfotable">Comfort</button>
    </div>
    <!--Aside Vertical Nav bar Page navigation or chapter navigation-->
    <aside>
      <nav id="book-nav">
        <ul>
          <li><a href="#chapter-1">Chapter 1</a></li>
          <li><a href="#chapter-2">Chapter 2</a></li>
          <li><a href="#chapter-3">Chapter 3</a></li>
          <li><a href="#chapter-4">Chapter 3</a></li>

          <!-- Add more chapters here -->
        </ul>
      </nav>
    </aside>
    <button class="toggle-btn"><i class="fas fa-ellipsis-v"></i></button>
    <div class="fixed-btns btn-group-vertical">
      <button class="btn btn-dark" id="Font-Size">Font-Size</button>
      <button class="btn btn-dark" id="Line-Height">Line-Height</button>
      <button class="btn btn-dark"id='theme-togle-btn'>Theme</button>
    </div>

    <button class="toggle-aside"><i class="fas fa-bars"></i></button>

    <main class="mt-5 Light">
      <article id="book-content ">
        <section id="chapter-1">
          <p style="text-align: center">&nbsp;</p>
          <h1 style="text-align: center">the Art of thinking clearly</h1>
          <h3 style="text-align: center">Translated by CASPER ZAW</h3>
          <p>&nbsp;</p>
          <p>&nbsp;</p>
          <p>&nbsp;</p>
          <p>&nbsp;</p>
          <p>&nbsp;</p>
          <p>&nbsp;</p>
          <p>&nbsp;</p>
          <p>&nbsp;</p>
          <p>&nbsp;</p>
          <p>&nbsp;</p>
          <p>&nbsp;</p>
          <h3>ခင်ဗျားဘာကြောင့် သုဿာန်ကို သွားသင့်သလဲ</h3>
          <p>(ရှင်ကျန်သူ အစွဲ)</p>
          <p>&nbsp;</p>
          <p>
            ရစ်ခ် ဘယ်ကိုပဲကြည့်လိုက် ကြည့်လိုက် ရော့ခ်အဆိုကျော်တွေကို တွေ့တယ်။
            တီဗီထဲမှာတွေ့တယ်။ မဂ္ဂဇင်းမျက်နှာဖုံးတွေမှာ တွေ့တယ်။
            ရှိုးပွဲတွေမှာတွေ့တယ်။ အွန်လိုင်းပေါ်မှာ တွေ့တယ်။
            သူ့တို့သီချင်းတွေကိုလည်း ရှောင်မရဘူး။ ရှော့ပင်းမောလ်ထဲမှာ။
            အွန်လိုင်းက သီချင်းဆိုဒ်တွေထဲမှာ။ ဂျင်မ်ကစားတဲ့ ခန်းမတွေထဲမှာပေါ့။
            ရော့ခ် အဆိုကျော်တွေဟာ နေရာတိုင်းမှာ ရှိနေကြပါတယ်။ အဲ့လို
            ကျော်ကြားသူတွေ အများကြီးပဲ။ အောင်မြင်သူတွေပေါ့။
            မရေမတွက်နိုင်လောက်တဲ့ ဂစ်တာသူရဲကောင်းတွေရဲ့ ဇာတ်လမ်းတွေရဲ့ တွန်းအား
            ပေးမှုကြောင့် ရစ်ခ် လည်း ဂီတဘန်တစ်ခု ထူထောင်လိုက်ပါတယ်။ အဲ့ဒါကို
            အောင်မြင်လာအောင် သူလုပ်နိုင်ပါ့မလား။ ဖြစ်တန်စွမ်းကတော့ သုညအထက်က
            အပိုင်းကိန်း တစ်ခုခု အနေနဲ့သာ ရှိနေပါလိမ့်မယ်။
            အခြားလူပေါင်းများစွာလိုပဲ သူလည်း အိမ်နောက်ဂိုထောင်ထဲက မအောင်မြင်တဲ့
            ဂီတပညာရှင်အဖြစ်နဲ့သာ အဆုံးသတ်သွားပါလိမ့်မယ်။ အဲ့သလို
            မြေမြှုပ်လိုက်ရမှုပေါင်းဟာ စင်ပေါ်မှာ အောင်မြင်နေတဲ့ အဆိုတော်တွေထက်
            အဆပေါင်း (၁၀၀၀၀) လောက်မက ရှိနေပါလိမ့်မယ်။ ဒါပေမယ့် ဘယ် ဂျာနယ်လစ်ကမှ
            မအောင်မြင်တဲ့လူတွေကို စိတ်မဝင်စားပါဘူး။ အရင်က
            အောင်မြင်ခဲ့ပြီးအခုမအောင်မြင်တော့တဲ့ ကြယ်ကြွေ တစ်ချို့လောက်ကိုက
            လွဲလို့ပေါ့။ ဒါဟာ သုဿာန်ကို အပြင်က လူတွေ မမြင်ကြတာနဲ့ ပုံစံတူပါတယ်။
          </p>
          <p>&nbsp;</p>
          <p>
            နေ့စဉ်ဘဝမှာ အောင်မြင်မှုတွေကို ကျရှုံးမှုတွေထက်
            ပိုမိုမြင်နေရတဲ့အတွက် ခင်ဗျားဟာ စနစ်ကျနစွာပဲ ခင်ဗျားရဲ့
            အောင်မြင်နိုင်တဲ့ အခွင့်အလမ်းကို ပိုပိုသာသာ တွက်မိနေတာ ဖြစ်ပါတယ်။
            အပြင်ဖက်ကလူတစ်ယောက်အနေနဲ့ ခင်ဗျားဟာ (ရစ်ခ် လိုပဲ)
            ထင်ယောင်ထင်မှားဖြစ်ပြီး ခင်ဗျားရဲ့ အောင်မြင်နိုင်တဲ့ ဖြစ်တန်စွမ်း
            ဘယ်လောက် သေးငယ်တယ် ဆိုတာကို သတိမမူမိဘူးဖြစ်နေတာပါ။
            အခြားသူများစွာလိုပဲ ရစ်ခ်ဟာလည်း ရှင်ကျန်သူ
            အစွဲရဲ့သားကောင်ဖြစ်နေတာပါ။
          </p>
          <p>&nbsp;</p>
          <p>
            အောင်မြင်နေတဲ့ စာရေးဆရာတစ်ယောက်ရဲ့နောက်မှာ သူ့စာအုပ်ဘယ်တော့မှ
            မရောင်းရတဲ့ စာရေးဆရာ အယောက် (၁၀၀) ရှိပါလိမ့်မယ်။ အဲ့ဒီအယောက် (၁၀၀)
            ရဲ့နောက်မှာ ထုတ်ဝေသူ ရှာမတွေ့တဲ့ စာရေးဆရာ အယောက် (၁၀၀)
            ရှိနေပါလိမ့်မယ်။ အဲ့ဒီ အယောက် (၁၀၀) ရဲ့နောက်မှာ အပြီးမသတ်နိုင်သေးတဲ့
            စာမူကြမ်း တစ်အုပ်ကို ဖုံအတိနဲ့ အံ့ဆွဲ ထဲမှာ ထိုးထားတဲ့ စာရေးသူ
            အယောက် (၁၀၀) ရှိနေပါလိမ့်မယ်။ အဲ့ဒီ အယောက် (၁၀၀) ရဲ့ နောက်မှာ
            တစ်နေ့မှာတော့ ငါ စာတစ်အုပ် ရေးမယ်လို့ ကြံရွယ်ထားတဲ့ စာရေး ချင်သူ
            အယောက် (၁၀၀) ရှိနေပါလိမ့်မယ်။ ဒီနေ့အချိန်အခါမှာတော့ ကိုယ့်ဟာကို
            ထုတ်ဝေပြီး လူသိများနေပေမယ့် စာပေအရ အောင်မြင်မှု မရကြတဲ့
            စာရေးဆရာတွေကိုလည်း ခင်ဗျား တွေ့ရပါလိမ့်မယ်။ ဓါတ်ပုံဆရာတွေ၊
            စွန့်ဦးတီထွင်သူတွေ၊ အနုပညာရှင်တွေ၊ အားကစားသမားတွေ၊ ဗိသုကာပညာရှင်တွေ၊
            နိုဘယ်လ်ဆုရသူတွေ၊ ရုပ်သံ အစီအစဉ် တင်ဆက်သူတွေ၊ အလှဘုရင်မတွေ
            အားလုံးဟာလည်း ထိုနည်းလည်းကောင်းပါပဲ။ မီဒီယာတွေကတော့
            မအောင်မြင်သူတွေရဲ့ အုတ်ဂူကို တူးဖေါ်ဖို့အတွက် စိတ်ဝင်စားကြမှာ
            မဟုတ်ပါဘူး။ အဲ့လိုလုပ်တာက သူတို့အလုပ်လဲ မဟုတ်ဘူးလေ။
            ရှင်ကျန်သူအစွဲကို ကျော်လွှားနိုင်ဖို့အတွက် ခင်ဗျားကတော့
            ကိုယ့်အုတ်ဂူကိုယ် တူးဖေါ်ရလိမ့်မယ်။
          </p>
          <p>&nbsp;</p>
          <p>
            ငွေကြေးတွေ၊ မရေရာတဲ့စွန့်စားရမှုတွေနဲ့ ကြုံတဲ့အခါမှာလည်း ခင်ဗျားဟာ
            ရှင်ကျန်သူအစွဲနဲ့ တွေ့ရပါလိမ့်မယ်။ စိတ်ကူးကြည့်ပါ။ မိတ်ဆွေတစ်ဦးက
            လုပ်ငန်းသစ်တစ်ခုကို စ ထူထောင်တယ် ဆိုကြပါစို့။ ခင်ဗျားဟာ သူ့ဆီမှာ
            ပါဝင်ပြီး ရင်းနှီးမြှုပ်နှံဖို့ အလားအလာရှိတဲ့သူတစ်ဦးပေါ့။
            အလားအလာကောင်းရှိတယ်လို့လည်း ခင်ဗျား ထင်မယ်။ အဲ့ဒီလုပ်ငန်း ကလည်း
            နောက်ထပ် ဂူဂဲလ် တစ်ခု ဖြစ်မယ်လို့ ခင်ဗျားယူဆတယ်ပေါ့။ ခင်ဗျား
            ကံကောင်းနိုင်ပါတယ်။ ဒါပေမယ့် တကယ့်အဖြစ်မှန်က ဘာလဲ။ တကယ့်အဖြစ်မှန်နဲ့
            နီးစပ်တဲ့ ဇာတ်လမ်းက ကုမ္ပဏီဟာ စပြီး မထူထောင်နိုင်ဖြစ်တာမျိုး
            ဖြစ်ပါလိမ့်မယ်။ ဒုတိယ ဖြစ်နိုင်တဲ့ ဇာတ်လမ်းက
            လုပ်ငန်းဟာသုံးနှစ်အတွင်းမှာပဲ ဒေဝါလီ ခံလိုက်ရတာမျိုးပါ။ ပထမ
            သုံးနှစ်ကို တောင့်ခံနိုင်တဲ့ လုပ်ငန်းအတော်များများဟာလည်း လူ (၁၀)
            ယောက်ကျော်တဲ့ လုပ်ငန်းအဖြစ်ကို ကြီးထွားလာလေ့ မရှိပါဘူး။ ဒါဆို
            ခင်ဗျားဟာ ခင်ဗျားရဲ့ ငွေတွေကို ဘယ်မှာမှ ရင်းနှီးမြှုပ်နံှမှု
            မလုပ်ရတော့ဘူးတဲ့လား။ အဲ့သလိုတော့လည်း မဟုတ်ပါဘူး။ ဒါပေမယ့် ဒီ
            ရှင်ကျန်သူအစွဲ ဆိုတာလေးကိုတော့ ခင်ဗျား အမြဲသတိရနေဖို့ လိုပါတယ်။
            အဲ့ဒီအစွဲလေးဟာ အောင်မြင်နိုင်တဲ့ ဖြစ်တန်စွမ်းကို ပုံဖျက်ပေးတတ်ပါတယ်။
          </p>
          <p>&nbsp;</p>
          <p>
            ဒိုးဂျုန်း စက်မှုလုပ်ငန်း ပျမ်းမျှအညွှန်းကိန်း (Dow Jones Industrial
            Average Index) ကိုကြည့်ပါ။ အဲ့ဒီ အညွှန်းကိန်းတွေဟာ
            လုံးဝရှင်ကျန်သူတွေနဲ့ ဖွဲ့စည်းထားတာဖြစ်ပါ တယ်။ ကျရှုံးသွားတဲ့
            မအောင်မြင်တဲ့ လုပ်ငန်းတွေဟာ ဘယ်တော့မှ စတော့ဈေးကွက်ထဲကို
            ရောက်မလာပါဘူး။ အဲ့လို မအောင်မြင်တဲ့ လုပ်ငန်းတွေဟာလည်း စီးပွားရေး
            လုပ်ငန်းတွေရဲ့ အများစုသော အစိတ်အပိုင်းဖြစ်နေပါတယ်။ စတော့ဈေးကွက်ဟာ
            နိုင်ငံတစ်ခုရဲ့ စီးပွားရေးအခြေအနေမှန်ကို ဖေါ်ပြတဲ့ ညွှန်းကိန်း
            မဖြစ်ပါဘူး။ ထိုနည်းတူစွာပါပဲ သတင်းမီဒီယာတွေဟာ
            အောင်မြင်တဲ့ဂီတပညာရှင်တွေအကြောင်းနဲ့ မအောင်မြင်တဲ့
            ဂီတပညာရှင်တွေအကြောင်းကို အချိုးအစားကျကျ ဖေါ်ပြမနေပါဘူး။ ဒါကြောင့်
            အောင်မြင်ရေး ကြီးပွားရေး တက်ကျမ်းတွေက ဖေါ်ပြတဲ့
            အောင်မြင်ခြင်းဆိုတာကိုလည်း ခင်ဗျားဟာ သံသယကြီးကြီး ထားသင့်ပါတယ်။
            မအောင်မြင်တဲ့သူတွေဟာ သူတို့ရဲ့ မအောင်မြင်မှုနဲ့ ကျရှုံးမှုတွေကို
            စာအုပ်ရေးမထုတ်ကြလို့သာ ခင်ဗျားဟာ အောင်မြင်တဲ့ ဇာတ်လမ်းတွေကိုပဲ
            အများအပြားကြားနေရတာပါ။
          </p>
          <p>&nbsp;</p>
          <p>
            ရှင်ကျန်သူ အစွဲဟာ အထူးသဖြင့် ခင်ဗျားဟာ အောင်မြင်တဲ့
            အသင်းအဖွဲ့တစ်ခုရဲ့ အဖွဲ့ဝင်ဖြစ်လာတဲ့အခါမှာ ခင်ဗျားကို
            ထိခိုက်နစ်နာမှု ဖြစ်စေတတ်ပါတယ်။ ခင်ဗျားတို့တစ်ခုခု လုပ်လိုက်ပြီး
            မတော်တဆ အောင်မြင်သွားခဲ့ရင် ခင်ဗျားဟာ အဲ့ဒီအချက်တွေကို
            အောင်မြင်ခြင်းရဲ့ အကြောင်းအရင်းတွေအဖြစ် စွဲမှတ်သွားပါလိမ့်မယ်။
            သို့ပေမယ့်လည်း ခင်ဗျား ဟာ တစ်ဦးချင်းစီနဲ့ ကုမ္ပဏီတွေရဲ့ အုတ်ဂူကို
            တူးဆွကြည့်တတ်တဲ့ အလေ့အထ ရှိမယ်ဆိုရင် အဲ့ဒီလူတွေကို လေ့လာခြင်းကနေ
            ခင်ဗျားဟာ ခင်ဗျားရဲ့ အောင်မြင်မှုကို ရရှိစေမယ့် သဘောတရားတွေကို
            သုံးသပ်မိနိုင်ပါလိမ့်မယ်။
          </p>
          <p>&nbsp;</p>
          <p>
            သိပ္ပံပညာရှင်တွေ ကိစ္စတစ်ခုကို လေ့လာတဲ့အခါမှာ တကယ်မမှန်တဲ့
            ရလဒ်တစ်ခုကို မတော်တဆနဲ့ ဖေါ်ထုတ်မိတတ်ပါတယ်။ ဥပမာအားဖြင့် ဝိုင်နီ
            သောက်သုံးခြင်းကြောင့် အသက်ရှည်စေတယ်ဆိုတဲ့ အချက်မျိုးပါ။ အဲ့လို
            မမှန်ကန်တဲ့ သတင်းအချက်အလက်မျိုးဟာ လူတွေအကြားမှာ လျှင်လျှင်မြန်မြန်ပဲ
            ရေပန်းစားသွားတတ်ပါတယ်။ အကျိုးဆက် အနေနဲ့ ခင်ဗျားဟာ ရလဒ်မှန်ကန်ပြီး
            ပျင်းစရာကောင်းတဲ့ လေ့လာချက်ရလဒ်တွေကို မဖတ်ချင်တော့ဘူး
            ဖြစ်သွားတတ်ပါတယ်။
          </p>
          <p>&nbsp;</p>
          <p>
            ရှင်ကျန်သူ အစွဲဆိုတာက လူတွေဟာ စနစ်တကျနဲ့ပဲ အောင်မြင်နိုင်တဲ့
            အခွင့်အလမ်းကို ပိုပိုသာသာ တွက်မိကြတာမျိုးပါ။ အဲ့လို
            အစွဲမျိုးကျွတ်ဖို့ဆို အသုဘကမဋ္ဌာန်း ရှု့ပေးရပါတယ်။ မအောင်မြင်တဲ့
            လူတွေ လုပ်ငန်းတွေအကြောင်းကို ရှာဖွေလေ့လာတာမျိုးပါ။ အဲ့လိုလေ့လာရတာဟာ
            ဝမ်းနည်းစရာတော့ ကောင်းပါတယ်။ ဒါပေမယ့်
            သင့်အတွေးတွေကိုတော့ရှင်းရှင်းလင်းလင်းဖြစ်သွားစေပါလိမ့်မယ်။&nbsp;
          </p>
          <p>&nbsp;</p>
          <p>#The_art_of_thinking_clearly</p>
          <p>#Rolf_Dobelli</p>
        </section>
        <section id="chapter-2">
          <h3>ဟားဗက်က ခင်ဗျားကို ပိုစမတ်ဖြစ်အောင် လုပ်ပေးသလား</h3>
          <h3>(ရေကူးသမား ခန္ဓာကိုယ် အစွဲ)</h3>
          <p>&nbsp;</p>
          <p>+ + + + + +</p>
          <p>&nbsp;</p>
          <p>
            အက်ဆေးရေးသူနဲ့ ကုန်သည် တစ်ယောက်ဖြစ်တဲ့ နာဆင်မ် တာလဘ် ဟာ သူ့မှာ
            တိုးလာတဲ့ အဆီပိုတွေအတွက် တစ်ခုခုလုပ်ဖို့ ကြံစည်ပါတယ်။
            အားကစားအမျိုးမျိုးကို သူ စဉ်းစားကြည့်တယ်။ လမ်းလျှောက်သမားတွေကြည့်ရတာ
            ကြုံလှီပြီး မပျော်မရွှင်ဖြစ်တဲ့ပုံပေါက်တယ်။ ကာယဗလသမားတွေကျတော့
            ကြီးဘောကြီးဖြစ်ပြီး ထုံထိုင်းတဲ့ပုံပေါက် တယ်။ တင်းနစ်
            ကစားမလားဆိုတော့လည်း အထက်နဲနဲရောက်တဲ့ လူလတ်တန်းစားတွေ ကစားတဲ့
            ကစားနည်းမျိုးဖြစ်နေတယ်။
          </p>
          <p>
            ရေကူးသမားတွေကိုစဉ်းစားမိတော့ သူတို့ရဲ့ တောင့်ဖြောင့်ပြီး အချိုးကျတဲ့
            ဘော်ဒီပုံစံက ဆွဲဆောင်မှုရှိတယ်လို့ သူထင်မိတယ်။ အဲ့ဒါနဲ့ အိမ်နားက
            ရေကူးအသင်းတစ်ခုမှာ စာရင်းသွင်းပြီး တစ်ပတ်ကို နှစ်ကြိမ်
            ပြင်းပြင်းထန်ထန် ရေကူးလေ့ကျင့်တော့တယ်။&nbsp;
          </p>
          <p>&nbsp;</p>
          <p>
            မကြာမီမှာပဲ သူဟာ အစွဲဖြစ်နေတယ်ဆိုတာကို သူသိလာတယ်။
            ကြေးစားရေကူးသမားတွေဟာ လေ့ကျင့်ခန်းတွေ ပြင်းပြင်းထန်ထန်လုပ်ရတာကြောင့်
            သူတို့မှာ ပြီးပြည့်စုံတဲ့ ဘော်ဒီရှိတာ မဟုတ်ဘူး။ သူတို့ဟာ သူတို့ရဲ့
            ခန္ဓာကိုယ်တည်ဆောက်ပုံကြောင့်သာ ထူးချွန်တဲ့ ရေကူးသမားတွေ
            ဖြစ်လာကြတာပါ။ သူတို့ကို ကြေးစားရေကူးသမားအဖြစ်
            ရွေးချယ်သတ်မှတ်ပေးတဲ့အရာဟာ သူတို့ရဲ့ ခန္ဓာကိုယ်
            ဖွဲ့စည်းတည်ဆောက်ပုံကြောင့်ဖြစ်ပြီး သူတို့ရဲ့ လေ့ကျင့်မှုတွေကြောင့်
            ဒီလို ခန္ဓာကိုယ်ဖြစ်နေကြတာ မဟုတ်ပါဘူး။ ထိုနည်းတူစွာပဲ
            မော်ဒယ်မလေးတွေအလှကုန်ပစ္စည်းကြော်ငြာကြတဲ့အခါ အမျိုသမီးသုံးစွဲသူတွေက
            အဲ့ဒီအလှကုန်ကို သုံးလိုက်ရင် အဲ့ဒီမော်ဒယ်မလေးလို လှသွားမယ်လို့
            ထင်တတ်ကြပါတယ်။ ဒါပေမယ့် တကယ်တမ်းမှာတော့ အဲ့ဒီမော်ဒယ်မလေးကို လှအောင်
            အဲ့ဒီ အလှကုန်ပစ္စည်းက လုပ်ပေးထားတာမဟုတ်ပါဘူး။ မော်ဒယ်လေးတွေဟာ
            လှတပတရုပ်ရေလေးနဲ့ မွေးဖွားလာလို့သာ လှနေကြတာဖြစ်ပြီး အဲ့သလို
            လှနေကြလိုသာ့ အလှကုန်ကြော်ငြာမယ့် မော်ဒယ်အဖြစ်
            ရွေးချယ်ခံရတာဖြစ်ပါတယ်။ ရေကူးသမား တွေရဲ့ ခန္ဓာကိုယ်ဖွဲ့စည်းပုံလိုပဲ
            မော်ဒယ်လေးတွေဟာလည်း သူတို့ရဲ့ ပင်ကိုယ်အလှကြောင့်သာ မော်ဒယ်အဖြစ်
            ရွေးချယ်ခံရတာဖြစ်ပါတယ်။သူတိုကြော်ငြာတဲ့
            အလှကုန်ကြောင့်လှနေတာမဟုတ်ပါဘူး။&nbsp;
          </p>
          <p>&nbsp;</p>
          <p>
            အဲ့သလို ရွေးချယ်ခံရခြင်းအကြောင်းရင်းနဲ့ ရလဒ်ကို ရောထွေးနေကြတဲ့အခါ
            ကျွန်တော်တို့ဟာ တာလဘ်ကြုံရတဲ့ ရေးကူးသမား ခန္ဓာကိုယ် အစွဲထဲကို
            ကျရောက်သွားပါ တော့တယ်။ အဲ့ဒီအစွဲသာ မရှိဘူးဆိုရင် ကြော်ငြာပွဲတွေရဲ့
            တစ်ဝက်လောက်ဟာ အလုပ်မဖြစ်ဘူး ဖြစ်သွားပါလိမ့်မယ်။ ဒါပေမယ့် ဒီအစွဲဟာ
            ဘော်ဒီအမိုက်စားရှိတယ်ဆိုတာထက် ပိုပါတယ်။ ဥပမာအားဖြင့်
            ဟားဗက်တက္ကသိုလ်ဟာ ဂုဏ်သတင်းကြီးတဲ့ ထိပ်တန်းတက္ကသိုလ်တွေထဲမှာ
            ပါပါတယ်။ ထင်ရှားကျော်ကြားပြီး အောင်မြင်ခဲ့တဲ့လူ အတော်များများ
            အဲ့ဒီမှာ ပညာဆည်းပူးခဲ့ကြပါတယ်။ အဲ့ဒါနဲ့ပဲ ဟားဗက်ဟာ
            ကျောင်းကောင်းတစ်ခု ဖြစ်သွားသလား။ ကျွန်တော်တို့ မသိပါဘူး။ ကျောင်းက
            မကောင်းပေမယ့် လူတော်တွေကိုပဲ ရွေးပြီး လက်ခံခဲ့တာမျိုးလည်း
            ဖြစ်ကောင်းဖြစ်နိုင်ပါတယ်။ အဲ့လိုအတွေ့အကြုံမျိုးကို
            ဆွစ်ဇာလန်မှာရှိတဲ့ စိန့်ဂါလန် တက္ကသိုလ်မှာ ကျွန်တော်ကြုံဖူးပါတယ်။
            အဲ့ဒီကျောင်းဟာ ဥရောပမှာရှိတဲ့ ထိပ်တန်းစီးပွားရေးကျောင်း (၁၀) ကျောင်း
            စာရင်းဝင်ပါတယ်။ ဒါပေမယ့် ကျွန်တော်ကြုံခဲ့ရတာကတော့ အဲဒီကျောင်းဟာ
            (လွန်ခဲ့တဲ့ ၂၅ နှစ်က ကြုံခဲ့တာပါ) သာမန်ကျောင်း တစ်ခုပါပဲ။
            ဘာပဲပြောပြော အဲ့ဒီကျောင်းထွက် အတော်များများက
            အောင်မြင်နေကြတာတော့တွေ့ရပါတယ်။ အဲ့ဒါရဲ့ နောက်ကွယ်က
            အကြောင်းအရင်းကိုတော့ မသိပါဘူး။ ကျဉ်းမြောင်းတဲ့ တောင်ကြားလေးမှာရှိတဲ့
            ရာသီဥတုအခြေအနေကြောင့်လား ကျောင်းကရောင်းတဲ့ ကဖေးတီးယားကြောင့်လားတော့
            မသိပါဘူး။ ဖြစ်နိုင်ခြေ အများဆုံး အကြောင်းရင်းကတော့ မှန်ကန်တဲ့
            ကျောင်းသားစီစစ်ရွေးချယ် လက်ခံမှုကြောင့် ဖြစ်နိုင်ပါတယ်။&nbsp;
          </p>
          <p>&nbsp;</p>
          <p>
            ကမ္ဘာအနှံက အမ်ဘီအေ ကျောင်းတွေကတော့ ကျောင်းဆင်းပြီးနောက်
            အလုပ်လုပ်တဲ့အခါ ရတဲ့ ဝင်ငွေ စာရင်းအင်း ကိုပြပြီး ကျောင်းသားတွေကို
            ငါးစာချပါတယ်။ အဲ့ဒီအချက် ကြောင့် ကျောင်းသားတွေဟာ
            ကျောင်းတက်စဉ်မှာပေးရတဲ့ မြင့်မားတဲ့ သင်တန်းကြေးတွေကို ပေးကြပါတယ်။
            ကျောင်းသားအတော်များများဟာ အဲ့ဒီငါးစားကို ဟပ်မိကြပါတယ်။ ကျောင်းဟာ
            စာရင်းအင်းအချက်အလက်တွေကို အလွဲသုံးစားလုပ်တယ်လို့ ကျွန်တော်
            မဆိုလိုပါဘူး။ ဒါပေမယ့် သူတို့ရဲ့ စာရင်းအင်း တင်ပြချက်ကိုတော့
            ကျွန်တော် လုံးလုံးလျားလျား လက်မခံပါဘူး။ ဘာကြောင့်လဲဆိုတော့ အမ်ဘီအေ
            တက်တယ်ဆိုကတည်းက စီးပွားရေးကို စိတ်ဝင်စားလို့တက်ကြတာပါ။ အမ်ဘီအေ
            ရသူတွေနဲ့ မရသူတွေ ကြားက ဝင်ငွေကွာခြားချက်ဟာ အမ်ဘီအေဘွဲ့ဆိုတာနဲ့
            ဘာမှမဆိုင်တဲ့ အခြားသော အကြောင်းရင်းများစွာကြောင့်ဖြစ်နိုင်ပါတယ်။
            ရေကူးသမား ခန္ဓာကိုယ်အစွဲကို အလုပ်မှာ ထည့်သွင်းစဉ်းစားကြည့်ပါ။
            လုပ်ငန်းတွေက လူရွေးတဲ့အချက်ဟာ ဝန်ထမ်းလောင်းတွေ ရထားတဲ့ ရလဒ်တွေနဲ့
            မသက်ဆိုင်ပါဘူး။ အဲ့ဒီအချက်ကို ဆက်လက်လေ့လာမယ် ဆိုရင်တော့ ဝင်ငွေလစာ
            ချက်လက်မှတ်နဲ့ မဆိုင်တဲ့အချက်တွေကို အထူးပြုလေ့လာကြည့်ပါ။&nbsp;
          </p>
          <p>&nbsp;</p>
          <p>
            ပျော်ရွှင်နေတဲ့ သူတွေကို သူတို့ရဲ့ ရောင့်ရဲပျော်ရွှင်နိုင်မှုနဲ့
            ပတ်သက်တဲ့ လျှို့ဝှက်ချက်ကို ကျွန်တော်မေးကြည့်တဲ့အခါ
            ကျွန်တော်မကြာခဏကြားရတဲ့ အဖြေကတော့
          </p>
          <p>
            ရေတစ်ဝက်ရှိတဲ့ ရေခွက်ကို တစ်ဝက်လျော့နေတယ်လို့ မမြင်ဘဲ
            တစ်ဝက်ပြည့်နေတယ်လို့ မြင်ရမယ် ဆိုတဲ့အဖြေပါပဲ။ ဒီလူတွေက သူတို့ဟာ
            မွေးကတည်းက
          </p>
          <p>
            ပျော်တတ်တဲ့ ဗီဇ ပါလာတယ်ဆိုတာကို သတိမပြုမိတတ်ကြဘဲ အရာရာတိုင်းမှာ
            အပြုသဘောမြင်တတ်လို့ ပျော်ရွှင်နေကြတယ်လို့ ထင်နေကြတာပါ။
            ပျော်ရွှင်မှုဟာ မွေးရာပါ ကိုယ်ရည်ကိုယ်သွေး နဲ့အများကြီးသက်ဆိုင်တယ်၊
            အဲ့ဒီကိုယ်ရည်ကိုယ်သွေးဟာ ဘဝတစ်လျှောက်လုံး တည်မြဲသွားလေ့ရှိကြတယ်
            (လေ့လာမှုများစွာပြုပြီး ရလဒ်ရရှိပြီး .. ဥပမာ .. ဟားဗက်က
            ဒန်ဂေးလ်ဘတ်ရဲ့လေ့လာမှုမျိုး) ဆိုတာကို အဲ့ဒီလူတွေ မသိရှိကြပါဘူး။
            နောက် .. လူမှုရေးသိပ္ပံပညာရှင် လက်ကန်နဲ့ တယ်လိဂန် ရဲ့ လေ့လာမှုအရ
            ပျော်ရွှင်တတ်တဲ့သူ ဖြစ်ဖို့ ကြိုးစားတာဟာ အရပ်ပိုရှည်တဲ့သူ ဖြစ်လာဖို့
            ကြိုးစားတာ ခက်ခဲသလိုမျိုးပဲ ခက်ခဲတယ် လို့ဆိုပါတယ်။ ဒါကြောင့်
            ရေကူးသမား ခန္ဓာကိုယ်အစွဲ ဆိုတာဟာ ကိုယ့်ကိုယ်ကိုယ် လှည့်စားထားတဲ့
            အစွဲတစ်မျိုးဖြစ်ပါတယ်။ အဲ့လို အကောင်းမြင်တတ်တဲ့ သူတွေကို
            ကိုယ်ရည်ကိုယ်သွေးတိုးတက်ရေး စာအုပ်တွေရေးသားခိုင်းလိုက်ရင်
            အဲ့ဒီအစွဲဟာ သူတို့ကို သစ္စာဖေါက်ပါလိမ့်မယ်။ ဒါကြောင့်
            ကိုယ်ရည်ကိုယ်သွေးတိုးတက်ရေး စာအုပ်တွေထဲက လမ်းညွှန်ချက်တွေ
            ဖေါ်နည်းကားတွေကို သေသေချာချာ စေ့ငု လေ့လာဖို့လိုပါတယ်။
            လူသန်းထောင်ပေါင်းများစွာအတွက် တက်ကျမ်းစာအုပ်တွေထဲက
            လမ်းညွှန်ချက်တွေဟာ အလုပ်မဖြစ်ပါဘူး။ မပျော်မရွှင်ဖြစ်နေတဲ့ သူတွေကလည်း
            သူတို့ရဲ့ မပျော်မရွှင်ဖြစ် ရခြင်း အကြောင်းအရင်းတွေရဲ့
            လျှို့ဝှက်ချက်ကို စာအုပ်ထုတ်ထာားတယ်ဆိုတာ မရှိသေးပါဘူး။
            အဲ့ဒီအချက်တွေကလည်း လျှို ဝှက်ချက်အဖြစ့် ရှိနေဆဲပါ။&nbsp;
          </p>
          <p>&nbsp;</p>
          <p>
            နိဂုံးချုပ်ရမယ်ဆိုရင် တစ်ခုခုကို လုပ်ဖို့ အားပေးစကားပြောခံရတဲ့အခါ
            သတိကြီးကြီးထားပါ။ ခြောက်ပစ်ကင်းတယ်လို့ ပြောနေရင်၊
            မြင့်မားတဲ့ဝင်ငွေရမယ်လို့ ပြောနေရင်၊ အသက်ရှည်မယ်လို့ပြောနေရင်၊
            ပျော်ရွှင်စေရမယ်လို့ ပြောနေပြီဆိုရင် သတိသာထားပါတော့။ ရေကူးသမား
            ခန္ဓာကိုယ် အစွဲနဲ့ ငြိပါတော့မယ်။ ရှေ့ဆက်တိုးတော့မယ်
            လို့ဆုံးဖြတ်ပြီးရင် မှန်ထဲကို သေချာပြန်ကြည့်ပါ။ ကိုယ်မြင်တဲ့အရာကို
            ရိုးရိုးသားသားနဲ့ပဲ ရှု့မြင်သုံးသပ်ပါ။&nbsp;
          </p>
          <p>&nbsp;</p>
          <p>#The_art_of_thinking_clearly</p>
          <p>#Rolf_Dobelli</p>
        </section>
        <section id="chapter-3">
          <h3>တိမ်စိုင်တွေထဲမှာ အရုပ်ပုံတွေ ဘာလို့မြင်တာလဲ</h3>
          <h3>(ပြန့်ကျဲအစွဲ)</h3>
          <p>&nbsp;</p>
          <p>++++++</p>
          <p>&nbsp;</p>
          <p>
            (၁၉၅၇) ခုနှစ်မှာ ဆွီဒင် အော်ပရာအဆိုတော် ဖရက်ဒရစ် ဂျော်ဂန်ဆန် ဟာ
            သူ့သီချင်းသံတွေကို အသံသွင်းဖို့ ကက်ဆက်တစ်လုံးဝယ်ခဲ့ပါတယ်။
            အသံသွင်းပြီး သူပြန်နားထောင် ကြည့်တဲ့အချိန်မှာ အဲ့ဒီတိပ်ခွေထဲကနေ
            သဘာဝလွန် သတင်းစကားတွေကို ပေးနေသလိုမျိုး ဆူညံသံတွေကိုပါ
            သူကြားနေရပါတယ်။ နှစ်အနည်းငယ်ကြာပြီးတဲ့အခါ ငှက်တွေ တေးသီတဲ့အသံကို သူ
            အသံဖမ်းခဲ့ပါတယ်။ ဒီတစ်ကြိမ် ပြန်ဖွင့်နားထောင်တဲ့အခါမှာတော့
            ကွယ်လွန်သွားပြီးဖြစ်တဲ့ သူ့အမေရဲ့ တီးတိုးပြောသံတွေကိုသူကြားရပါတယ်။
          </p>
          <p>&nbsp;</p>
          <p>
            &ldquo; ဖရက် .. ငါ့ရဲ့ ဖရက်လေး .. မေမေ့အသံကို ကြားရဲ့လား ..
            အခုပြောနေတာ မေမေလေ&rdquo;
          </p>
          <p>&nbsp;</p>
          <p>
            အဲ့လိုဖြစ်ပြီးနောက်ပိုင်းမှာတော့ ဂျော်ဂန်ဆန်ဟာ သေလွန်ပြီးသူတွေနဲ့
            အသံဖမ်းတိမ်ခွေကနေတဆင့် ဆက်သွယ်ပေးတဲ့သူအဖြစ် သူ့ဘဝကို
            တဆစ်ချိုးပြောင်းလဲ ခဲ့ပါတယ်။&nbsp;
          </p>
          <p>&nbsp;</p>
          <p>
            (၁၉၉၄) ခုနှစ်မှာ ဖလော်ရီဒါမှာနေတဲ့ ဒိုင်ယာနီ ဒိုင်ဆာ ဆိုသူဟာဟာလည်း
            အခြားလောကနဲ့ ဆက်သွယ်မှုကို ကြုံခဲ့ရပါတယ်။ ပေါင်မုန့်မီးကင်တစ်ချပ်ကို
            ကိုက်ပြီး ပန်းကန်ပြား ထဲ ပြန်အချမှာ အပျိုစင် မေရီရဲ့ပုံကို
            အဲ့ဒီပေါင်မုန့်ပေါ်မှာ မြင်လိုက်ရပါတယ်။ ချက်ချင်းဆိုသလိုပဲ
            စားတာရပ်ပြီး ဒီမြင့်မြတ်တဲ့ သတင်းစကားကို သူဟာ ပလပ်စတစ်ဗူးတစ်ခုထဲ
            ထည့်သွင်းသိမ်းဆည်းလိုက်ပါတယ်။ (၂၀၀၄) ခုနှစ် နိုဝင်ဘာလမှာတော့
            သူသေချာထိန်းသိမ်းထားတဲ့ ပေါင်မုန့်ကို အီးဘေး
            မှာလေလံတင်ရောင်းချခဲ့ပါတယ်။ သူ့ရဲ့ ပေါင်မုန့် ကနေ သူဟာ ဒေါ်လာ
            (၂၈၀၀၀) ရရှိခဲ့ပါတယ်။
          </p>
          <p>&nbsp;</p>
          <p>
            (၁၉၇၈) ခုနှစ်မှာ နယူးမက္ကဆီကို က အမျိုးသမီးတစ်ဦးဟာလည်း အလားတူ
            ကြုံတွေ့ခဲ့ရပါတယ်။ သူနံပြားဖုတ်လိုက်တဲ့အခါမှာ တူးသွားတဲ့ အမည်းရောင်
            အကွက်ကလေးဟာ ယေရှုခရစ်တော်ရဲ့ မျက်နှာပုံဖြစ်နေတာပါပဲ။ ဒီဇာတ်လမ်းကို
            စာနယ်ဇင်းတွေက ဖေါ်ပြခဲ့ကြပြီး လူထောင်ပေါင်းများစွာဟာ ကယ်တင်ရှင်ကို
            မက္ကဆီကန် ဟင်းလျာပုံစံနဲ့ မြင်တွေ့ ကြည့်ရှု့နိုင်ဖို့အတွက်
            နယူးမက္ကဆီကို ကို ရောက်လာခဲ့ကြပါတယ်။ အဲ့ဒီထက် နှစ်နှစ်စောတဲ့ (၁၉၇၆)
            ခုနှစ်မှာတုန်းက အာကာသပတ်သူတစ်ဦးဟာ ဗိုက်ကင်း အာကာသယာဉ် ပေါ်ကနေ
            အင်္ဂါဂြိုလ်ပေါ်မှာရှိတဲ့ ကျောက်ဆောင်အစုအဝေးကို
            ဓါတ်ပုံရိုက်ခဲ့ပါတယ်။ အဲ့ဒီကျောက်တွေဟာ လူရဲ့
            မျက်နှာပြင်ပုံစံပေါ်နေပါတယ်။ အင်္ဂါဂြိုလ်ပေါ်က လူမျက်နှာပုံ ဟာ
            ကမ္ဘာ့နိုင်ငံအနံှ့အပြားမှာ ခေါင်းကြီးသတင်းဖြစ်ခဲ့ပါတယ်။&nbsp;
          </p>
          <p>&nbsp;</p>
          <p>
            ခင်ဗျားရော ဘယ်လိုလဲ။ တိမ်တွေထဲမှာ လူမျက်နှာတွေ ကျောက်ဆောင်တွေထဲမှာ
            တိရစ္ဆာန်ပုံတွေ မြင်ဖူးလား။ မြင်ဖူးမှာပါပဲ။ ဒါဟာ လုံးဝကို
            ပုံမှန်ဖြစ်တဲ့ ဖြစ်စဉ်တစ်ခုပါပဲ။ လူရဲ့ ဦးနှောက်ဟာ ပုံစံတွေ
            စည်းမျဉ်းတွေကို ရှာဖွေတတ်ပါတယ်။ တကယ်တမ်းမှာတော့ အဲ့ဒါဟာ
            တဆင့်ကျော်သွားတာပါ။ မရင်းနှီးတဲ့ ပုံစံတွေကို မြင်ရင်
            ရင်းနှီးတဲ့ပုံစံတွေဖြစ် အောင် ကိုယ့်ဟာကိုယ် ဖန်တီးပစ်လိုက်တာပါပဲ။
            အချက်အလက်သင်္ကေတတွေက ရှုပ်ထွေးလေလေ (ဥပမာ တိပ်ခွေထဲက နောက်ခံ
            ရှုပ်ထွေးတဲ့အသံတွေလို) သူ့အထဲက လျှို့ဝှက်သတင်းစကားကို
            ရှာရလွယ်လေလေပါပဲ။ အင်္ဂါဂြိုလ်ပေါ်က လူမျက်နှာကို ရှာတွေ့ပြီး (၂၅)
            နှစ်အကြာမှာ အင်္ဂါဂြိုလ်လေ့လာရေး သမားတွေဟာ ပိုပြီးကြည်လင်တဲ့
            ကျောက်ဆောင်အစုအဝေးပုံကို ရယူနိုင်ခဲ့ပါတယ်။ အဲ့ဒီအခါမှာတော့
            လူမျက်နှာပုံဟာ ခေတ်ဟောင်းက အော်သံတွေထဲမှာပဲ ကျန်နေခဲ့ပါပြီ။
          </p>
          <p>&nbsp;</p>
          <p>
            ဒီဥပမာတွေထဲမှာတော့ ပြန့်ကျဲအစွဲဟာ အန္တရာယ်မပေးနိုင်ဘူးလို့
            ထင်စရာရှိပါတယ်။ ဒါပေမယ့် တကယ်တမ်းတော့ မှားပါတယ်။
            ငွေကြေးဈေးကွက်တစ်ခုကို စဉ်းစားကြည့်ပါ။ ငွေကြေးဈေးကွက်နဲ့ ပတ်သက်တဲ့
            သတင်းအချက်အလက်တွေဟာ စက္ကန့်တိုင်းမှာပဲ အများအပြား ဖြစ်ပေါ်နေပါတယ်။
            တဆင့်စကား တဆင့်နားနဲ့ ပျံ့နှံ့နေကြပါတယ်။ သူငယ်ချင်းတစ်ယောက်က
            ကျွန်တော့်ကို ပြောပါတယ် .. များပြားလှစွာသော သတင်းအချက်အလက်
            တွေထဲကနေမှ သူဟာ ပုံသေနည်းတစ်ခုကို ဖေါ်ထုတ်နိုင်ပါပြီ။ ဒိုးဂျုံး
            အညွှန်းကိန်းရဲ့ ပြောင်းလဲမှု ရာခိုင်နှုန်းကို ဆီးဈေးအညွှန်းကိန်း
            အပြောင်းအလဲ ရာခိုင်နှုန်းနဲ့ မြှောက်လိုက်ရင် နှစ်ရက်အတွင်း
            အပြောင်းအလဲဖြစ်မယ့် ရွှေဈေးကို ရမယ်။ တနည်း ပြောရရင်တော့ ..
            ယူနီစန်ရဲ့ ရှယ်ယာဈေးနှုန်းနဲ့ ဆီဈေး တက်နေ/ကျနေရင် မနက်ဖြန်မှာ
            ရွှေဈေးကျလိမ့်မယ်။ သူရဲ့ သီအိုရီဟာ ရက်သတ္တပတ်အနည်းငယ်အတွက်တော့
            အလုပ်ဖြစ်ပါတယ်။ သူ ငွေအလုံးအရင်း များများနဲ့ မကစားမီ အထိပေါ့။ အဲ့လို
            ကစားခဲ့ရင်တော့ သူဟာ ဘယ်မှာမှ မရှိတဲ့ ဖေါ်မြူလာတစ်ခုကို
            အာရုံရသွားပါလိမ့်မယ်။
          </p>
          <p>&nbsp;</p>
          <p>
            OXXXOXXXOXXOOOXOOXXOO .. အဲ့ဒီကိန်းစဉ်တန်းဟာ ကျပန်းဖြစ်နေတာလား
            သေချာအစီအစဉ်ချရေးထားတာလား။ စိတ်ပညာပါမောက္ခ သောမတ် ဂီလိုဗစ် ဟာ လူ
            အယောက် (၁၀၀) ကို အင်တာဗျူးလုပ်ပြီး အဖြေထုတ်ခဲ့ပါတယ်။ လူအများစုကတော့
            ဒါဟာ ကျပန်းဖြစ်နေတယ် ဆိုတာကို လက်မခံလိုကြပါဘူး။ ဒီကိန်းစဉ်တန်းဟာ
            ဥပဒေသ တစ်ခုခုကို လိုက်နာနေရမယ် လို့ သူတို့က ဆိုကြပါတယ်။ အဲ့ဒါ
            မှားပါတယ်။ ဂီလိုဗစ်က ရှင်းပြပြီး အန်စာတုံး တစ်ချို့ကို ပြပါတယ်။
            တူညီတဲ့ နံပါတ် လေးခုကို ဆက်တိုက် ကျအောင် လှိမ့်နိုင်ဖို့ဆိုတာ
            ဖြစ်နိုင်ချေရှိပါတယ်။ အဲ့လို လှိမ့်နိုင်လိုက်ရင် လူအတော်များများကို
            အံ့အားသင့်သွားစေပါလိမ့်မယ်။ သိသာစွာပဲ အဲ့လို ဖြစ်ရပ်မျိုးဟာ မတော်တဆ
            ဖြစ်နိုင်တယ်ဆိုတာကို ကျွန်တော်တို့ လက်ခံဖို့
            ခက်ခဲနေတတ်ကြပါတယ်။&nbsp;
          </p>
          <p>&nbsp;</p>
          <p>
            ဒုတိယ ကမ္ဘာစစ်အတွင်းမှာ ဂျာမန်တွေ လန်ဒန်ကို ဗုံးကြဲပါတယ်။
            လက်နက်တွေအများကြီးထဲကမှာ သူတို့ဟာ V1 ဒုံးကျည်တွေကို သုံးခဲ့ကြပါတယ်။
            ကိုယ်တိုင် လမ်းကြောင်း ပြနိုင်တဲ့ ဒုံးကျည်တစ်မျိုးပါ။ တိုက်ခိုက်မှု
            တစ်ခုတိုင်းမှာ ထိခိုက်ရမယ့် နေရာတွေကို မြေပုံပေါ်မှာ သေသေချာချာ
            အကွက်ချထားပြီးသားပါ။ လန်ဒန်သားတွေကို အတော် ထိတ်လန့်စေပါတယ်။ ဒါနဲ့
            သူတို့ဟာ ပစ်ခတ်မယ့်နေရာကို တွက်ချက်နိုင်မယ့် ဖေါ်မြူလာပုံစံကို
            ရှာကြပါတယ်။ ပြီးတော့ မြို့ရဲ့ ဘယ်နေရာဟာ အလုံခြုံဆုံးဖြစ်မလဲ ဆိုတာကို
            တွက်ချက်ကြပါတယ်။ ဒါပေမယ့်လည်း စစ်ကြီးပြီးသွားတဲ့အခါမှာ ပြုလုပ်ခဲ့တဲ့
            စာရင်းအင်းဆိုင်ရာ သုံးသပ်ချက်တွေအရ ဂျာမန်တွေဟာ ကျပန်း ပစ်ခဲ့တာ
            ဖြစ်တယ်ဆိုတာကို ဖေါ်ထုတ်နိုင်ခဲ့ကြပါတယ်။ ဒီနေ့မှာတော့
            ပိုသေချာသွားစေတာက V1 ရဲ့ လမ်းကြောင်းရှာတဲ့ စနစ်ဟာ အလွန်အမင်းကို
            တိကျမှု ကင်းမဲ့တယ်ဆိုတာကို သိလာရလို့ပါပဲ။
          </p>
          <p>&nbsp;</p>
          <p>
            နိဂုံးချုပ်ရမယ်ဆိုရင် ဖေါ်မြူလာပုံစံတွေကို သိမှုနဲ့ ပတ်သက်လာရင်
            ကျွန်တော်တို့ဟာ ပိုမိုခံစားလွယ်တတ်ကြပါတယ်။ သံသယထားပါ။ ဖေါ်မြူလာ
            ပုံစံ တစ်ခု ခင်ဗျားရှာတွေ့ ပြီလို့ထင်ရင် သူ့ရဲ့ သဘာဝအတိုင်းတိုင်း
            ဖြစ်တန်စွမ်းကို အရင်းဆုံးအနေနဲ့&nbsp; စဉ်းစားကြည့်ပါ။
            ကောင်းလွန်းလို့ ခက်နေတယ် ဆိုတဲ့ အခြေအနေမျိုးနဲ့ ကြုံလာရင်
            သင်္ချာပညာရှင် တစ်ယောက်ကိုရှာပြီး ဒေတာတွေကို စာရင်းအင်းဆိုင်ရာ
            နည်းစနစ်တွေနဲ့ တွက်ချက်ကြည့်ပါ။ တကယ်လို့များ ခင်ဗျားဖုတ်တဲ့
            ဘိန်းမုန့်မှာ ယေရှု ခရစ်တော်ရဲ့ မျက်နှာတော်ပုံမျိုး ပေါ်လာခဲ့ရင်
            ကိုယ့်ကိုယ်ကိုယ် မေးကြည့်ပါ။ သူသာ ကိုယ့်ကိုယ်ကိုယ်
            တကယ်ကိုယ်ထင်ရှားပြချင်တာမျိုးဆိုရင် ဘာကြောင့်မို့ တိုင်းမ်စကွဲလ်
            တို့ CNN တို့မှာ ထင်ရှား မပြသလဲ ဆိုတာကိုပေါ့။&nbsp;
          </p>
          <p>&nbsp;</p>
          <p>#The_art_of_thinking_clearly</p>
          <p>#Rolf_Dobelli</p>
        </section>
        <section id="chapter-4">
          <h3>
            သန်း (၅၀) သောလူတွေက မဟုတ်တရုပ်တွေကို အဟုတ်လုပ် ပြောနေခဲ့ရင်လည်း
            အဲ့ဒါဟာ မဟုတ်တရုပ်ပါပဲ
          </h3>
          <h3>(လူ့အဖွဲ့အစည်းရဲ့ အရှိန်)</h3>
          <h3>&nbsp;</h3>
          <h3>+ + + + +</h3>
          <p>&nbsp;</p>
          <p>
            ခင်ဗျား ကပွဲတစ်ခုကိုသွားနေတယ်။ လမ်းမှာ လူတစ်စု ကောင်းကင်ကို
            မော့ကြည့်နေကြတယ်ဆိုရင် ခင်ဗျားလည်း အဲ့ဒီလူစုထဲဝင်ပြီး ကောင်းကင်ကို
            မော့ကြည့်မိမှာပါပဲ။ ဘာကြောင့်လဲ။ လူ့အဖွဲ့အစည်းရဲ့ အရှိန်
            ကြောင့်ပါပဲ။ ကပွဲရောက်လို့ ကြည့်နေရင်း ဆိုလိုတီးနေတဲ့သူ
            လက်စွမ်းပြတီးလိုက်တဲ့အခါ တစ်ယောက်က လက်ခုပ် စတီး လိုက်ရင် အကုန်လုံး
            လိုက်တီးကြပါလိမ့်မယ်။ ခင်ဗျားလဲ တီးပါလိမ့်မယ်။ ဘာကြောင့်လဲ။
            လူ့အဖွဲ့အစည်းရဲ့ အရှိန်ကြောင့်ပါပဲ။ ကပွဲပြီးတဲ့အခါမှာ ခင်ဗျား
            ကုတ်အင်္ကျ&nbsp; ီ ချိတ်ထားတဲ့ နေရာ ကို သွားမယ်။ ခင်ဗျားရဲ့
            ရှေ့ကလူတွေ ပန်းကန်ပြားလေးထဲကို ငွေအကြွေလေးတွေ
            ထည့်ပေးခဲ့တာကိုခင်ဗျားတွေ့မယ်။ တကယ်တမ်းကတော့ အဲ့ဒီဝန်ဆောင်မှုအတွက်
            အဖိုး အခဟာ ကပွဲလက်မှတ်ထဲမှာ ပါပြီးသားပါ။ ခင်ဗျား ဘာလုပ်မလဲ။
            ခင်ဗျားလဲ တစ်ပ် ပေးခဲ့မှာပါပဲ။&nbsp;
          </p>
          <p>&nbsp;</p>
          <p>
            လူ့အဖွဲ့အစည်းရဲ့ အရှိန် (တစ်ခါတစ်ရံ တိရစ္ဆာန်အုပ်ရဲ့ မူလသဘာဝစိတ်
            လို့လည်းခေါ်) ဟာ လူအများလုပ်တဲ့အတိုင်း လိုက်လုပ်ရင်
            မလွဲမှားနိုင်ဘူးဆိုတဲ့ သက်သာရာရတဲ့ စိတ်ကို ဖြစ်စေပါတယ်။
            နောက်တစ်နည်းပြောရရင် အိုင်ဒီယာတစ်ခုကို လူအများက လိုက်နာလေလေ
            အမှန်အတိုင်းလုပ်နေတဲ့သူတစ်ဦးဟာ မှန်ကန်နေတဲ့သူ့အိုင်ဒီယာ အပေါ် သံသယ
            ဝင်လေလေ ဖြစ်လာပါတယ်။ အမူအကျင့် တစ်ခုကို လူအများက ပြုမူလေလေ
            အဲ့ဒီအမူအကျင့်ကို မှန်ကန်တဲ့အပြုအမူလို့ လူတွေက ထင်လေလေပါပဲ။ တကယ်တော့
            အဲ့ဒါ တလွဲ အယူအဆကြီးပါ။
          </p>
          <p>&nbsp;</p>
          <p>
            လူ့အဖွဲ့အစည်းရဲ့ အရှိန်ဟာ ပေါ်ပင်တွေနဲ့ စတော့ဈေးကွက်သွေးပျက်မှု
            တို့ရဲ့နောက်ကွယ်က မိစ္ဆာပါပဲ။ အဲ့ဒါကို ဖက်ရှင်လောကမှာ၊
            စီမံခန့်ခွဲမှု နည်းစနစ်တွေမှာ၊ ဝါသနာတွေမှာ၊ ဘာသာရေးတွေမှာ၊
            အစာလျော့စားမှု အလေ့အထတွေမှာ တွေ့ရတတ်ပါတယ်။ အဲဒါဟာ ယဉ်ကျေးမှု
            အဖွဲ့အစည်းတစ်ခုလုံးကို
          </p>
          <p>
            လေဖြတ်သွားစေနိုင်ပါတယ်။ ဥပမာ - အစုလိုက် အပြုံလိုက် အဖွဲ့အစည်းလိုက်
            ကိုယ့်ကိုယ်ကိုယ် သတ်သေမှုဆိုတာတွေဟာ ဒီသဘောတရားကြောင့်
            ဖြစ်ရတာဖြစ်ပါတယ်။
          </p>
          <p>&nbsp;</p>
          <p>
            (၁၉၅၀) ခုနှစ်များမှာ ဂန္ထဝင် စိတ်ပညာရှင်ကြီး ဆော်လမွန် အက်ရှ် ဟာ
            လူအများရဲ့ဖိအားဟာ လူတစ်ဦးရဲ့ ယေဘုယျအသိကို ဘယ်လို သက်ရောက်မှု
            ရှိစေသလဲ ဆိုတဲ့ ရိုးရှင်း တဲ့ စမ်းသပ်မှုတစ်ခုကို ပြုလုပ်ခဲ့ပါတယ်။
            အစမ်းသပ်ခံကို စာရွက်ပေါ်မှာ မျဉ်းကြောင်းတစ်ကြောင်းဆွဲထားတာကို
            ပြပါတယ်။ အဲ့ဒီမျဉ်းကြောင်းရဲ့နောက်မှာတော့ မျဉ်းကြောင်း သုံးကြောင်း
            ထပ်ဆွဲထားပါတယ်။ မျဉ်းကြောင်းအမှတ် ၁ ၊ ၂ ၊ ၃ ဆိုကြပါစို့။
            တစ်ကြောင်းကိုတော့ တိုတိုဆွဲထားပါတယ်။ နောက်တစ်ကြောင်းကိုတော့
            ရှည်ရှည်ဆွဲထားပါတယ်။ တတိယတစ်ကြောင်းကိုတော့ ပထမဆုံး မျဉ်းကြောင်းနဲ့
            အလျားတူညီအောင် ဆွဲထားပါတယ်။ ပြီးတော့ အစမ်းသပ်ခံကို
            မျဉ်းသုံးကြောင်းထဲက ဘယ်မျဉ်းဟာ မူလဆွဲထားတဲ့ မျဉ်းနဲ့ တူညီသလဲ
            ဆိုပြီးမေးပါတယ်။ အမေးခံရတဲ့သူဟာ အခန်းထဲမှာ တစ်ယောက်ထဲ ရှိနေချိန်မှာ
            မေးခံရတာဆိုရင် အဖြေမှန်ကို ပေးနိုင်ပါတယ်။ အံသြစရာတော့မရှိပါဘူး။
            မေးတာက လွယ်လွယ်လေးမို့လို့ပါ။ အခုချိန်မှာတော့ နောက်ထပ် လူငါးယောက်
            အခန်းထဲကို ဝင်လာပါပြီ။ သူတို့ကတော့ စမ်းသပ်သူတွေနဲ့
            ကြိုတင်ညှိထားတဲ့သူတွေပါ။ အဲ့လို ကြိုညှိထားတယ်ဆိုတာကိုတော့
            အစမ်းသပ်ခံက မသိပါဘူး။ သူတို့ကို မေးတဲ့အခါမှာ နံပါတ် (၃) က
            အဖြေမှန်ဖြစ်တယ်ဆိုတာ သိပေမယ့်လည်း သူတို့ဟာ နံပါတ် (၁) လို့ပဲ
            တမင်တကာအမှားကို ဖြေကြပါတယ်။ အဲ့ဒါပြီးတဲ့နောက်မှာ
            အစမ်းသပ်ခံဖြေရမယ့်အလှည့်ပါ။ အစမ်းသပ်ခံတွေရဲ့ သုံးပုံတစ်ပုံဟာ
            ညှိထားတဲ့သူတွေ ဖြေတဲ့အတိုင်းပဲ နံပါတ် (၁) ကိုပဲ
            ဖြေကြပါတယ်။&nbsp;&nbsp;
          </p>
          <p>&nbsp;</p>
          <p>
            ဘာလို့ ဒီလိုဖြစ်ရတာပါလဲ။ အတိတ်ကာလတွေတုန်းက အခြားသူတွေနောက်
            လိုက်လုပ်ခြင်းက ရှင်သန်မှုအတွက် ကောင်းတဲ့ ဗျူဟာတစ်ခု ဖြစ်ခဲ့ပါတယ်။
            လွန်ခဲ့တဲ့ နှစ်ပေါင်း (၅၀၀၀၀) မှာ ခင်ဗျားဟာ ခင်ဗျားရဲ့ အမဲလိုက်ဖေါ်
            မိတ်ဆွေတွေနဲ့ ဆီရန်ဂီတီ လွင်ပြင်ထဲမှာ ခရီးလှည့်နေတယ် ဆိုကြပါစို့။
            ခင်ဗျားရဲ့ မိတ်ဆွေအားလုံး ရုတ်တရက် ထိုင်ချလိုက် ကြတယ် ဆိုပါစို့။
            ခင်ဗျားဘာလုပ်မလဲ။ ဆက်ပြီး မတ်တပ်ဆက်ရပ်နေမလား။ ခေါင်းကုပ်နေမလား။
            ခင်ဗျားမြင်ရတဲ့အရာဟာ ခြင်္သေ့လို့ ထင်ရပေမယ့် ခြင်္သေ့မဟုတ်ဘဲ အခြား
            အန္တရာယ်မပေးနိုင်တဲ့အကောင်မျိုး၊ စားပစ်လိုက်ရရင် ပရိုတိန်းဓါတ်
            ရနိုင်တဲ့ကောင်မျိုး ဖြစ်နေလေမလားဆိုပြီး ဝေဖန်သုံးသပ်နေမလား။
            မလုပ်ပါဘူး။ သေချာပါတယ်။ ခင်ဗျားလဲ ခင်ဗျားမိတ်ဆွေတွေလိုပဲ
            ထိုင်ချလိုက်မှာပါပဲ။ ခင်ဗျားတို့ လုံခြုံစိတ်ချရပြီဆိုမှ ခင်ဗျားဟာ
            တကယ့်ခြင်္သေ့ဟုတ်လား မဟုတ်လား ဆိုတာကို သွားလေ့လာကောင်း လေ့လာပါလိမ့်
            မယ်။ အများစုလုပ်သလို လိုက်မလုပ်တဲ့သူတွေလည်း ရှိပါလိမ့်မယ်။ ဒါမေမယ့်
            ကျွန်တော်တို့အားလုံးဟာ သူများလုပ်သလို လိုက်လုပ်ရတဲ့ မျိုးရိုးစဉ်ဆက်က
            ဆင်းသက်လာကြ သူတွေပါ။ အဲ့ဒီ အမူအကျင့်ပုံစံဟာ ကျွန်တော်တို့ထဲမှာ
            နက်နက်ရှိုင်းရှိုင်းကိုပဲ အမြစ်တွယ်နေပါတယ်။ ဒီနေ့ဒီအချိန်အထိလည်း
            အဲ့ဒီ အမူအကျင့်ကို ဆက်လက် ပြုမူနေကြဆဲပါ။ ရှင်သန်မှုအတွက်
            အကျိုးကျေးဇူး မရှိတဲ့အချိန်မှာတောင်မှ ကျွန်တော်တိုဟာ့ ဒီအမူအကျင့်ကို
            ဆက်လက် ကျင့်သုံးနေကြဆဲပါ။ အချို့ကိစ္စရပ်အနည်းငယ်မှာတော့ လူ့အဖွဲ့
            အစည်းရဲ့ အရှိန်ဟာ တန်ဖိုးရှိနိုင်ပါတယ်။ ဥပမာအားဖြင့် ခင်ဗျားဟာ
            နိုင်ငံခြားတိုင်းပြည်တစ်ခုမှာ ရောက်နေပြီး ဘယ်ဆိုင်မှာ စားရမလဲ
            ဝေခွဲမရဖြစ်နေချိန်မှာ ဒေသခံလူတွေ ပြည့်ကြပ်နေတဲ့ ဆိုင်မှာ ဝင်စားတာဟာ
            အကျိုးကျေးဇူးရှိနိုင်ပါတယ်။ တခြားနည်းနဲ့ ပြောရရင်တော့ ခင်ဗျားဟာ
            ဒေသခံတွေရဲ့ အမူအကျင့်ကို ကော်ပီကူးလိုက်တာပေါ့။
          </p>
          <p>&nbsp;</p>
          <p>
            ဟာသပွဲတွေနဲ့ ဟောပြောပွဲတွေဟာ အဓိကကျတဲ့နေရာလေးတွေမှာ ရယ်စရာလေးတွေကို
            ထည့်ပြောခြင်းအားဖြင့် လူ့အဖွဲ့အစည်းရဲ့ အရှိန်ကို အသုံးချကြပါတယ်။
            အဲ့လိုလုပ်ခြင်း အားဖြင့် လူတွေကို ပွဲတစ်လျှောက်လုံး ရွှင်မြူးစေပြီး
            အဆုံးထိ ဆွဲခေါ်သွားနိုင်ပါတယ်။ လူတွေကို ဒုက္ခရောက်စေပေမယ့်
            အထင်ကြီးလောက်တဲ့ လူ့အဖွဲ့အစည်းရဲ့ အရှိန်ကို အသုံးချသွားမှု တစ်ခုကို
            နာဇီဝါဒဖြန့်ချိရေး ဝန်ကြီး ဂျိုးဇက် ဂိုလ်ဘဲလ် (Joseph Goebbels)
            (1943) ခုနှစ်မှာ လူထုကို ပြောကြားသွားတဲ့ ကျော်ကြားတဲ့ မိန့်ခွန်း
            တစ်ခုမှာ တွေ့နိုင်ပါတယ်။ (မိန့်ခွန်းကို You Tube
            မှာရှာကြည့်နိုင်ပါတယ်)။ စစ်ကြီးဟာ ဂျာမဏီအတွက် ဆိုးသည်ထက်
            ဆိုးလာတဲ့အခါမှာ သူဟာ လူထုကိုမေးမြန်းခဲ့တယ်..
          </p>
          <p>&nbsp;</p>
          <p>
            &ldquo;ခင်ဗျားတို့ အဆုံးစွန်ဆုံးသော စစ်ပွဲကို လိုချင်သလား ..
            လိုအပ်ခဲ့လိုရှိရင် ခင်ဗျားတို့ဟာ အဆုံးစွန်ဆုံးသောတိုက်ပွဲဆိုတာထက်
            ပိုပြင်းထန်တဲ့ တိုက်ပွဲမျိုးကို တိုက်ရမယ်&rdquo;
          </p>
          <p>&nbsp;</p>
          <p>
            အဲ့ဒီမှာ တက်ရောက်လာတဲ့ လူထုကြီးက ကြွေးကြော်ေအော်ဟစ်ကြပါလေရော။
            အဲ့သလို လူအုပ်ကြီးနဲ့ မဟုတ်ဘဲ တစ်ယောက်ချင်းစီကို လိုက်မေးမယ်သာဆိုရင်
            တော်ရုံလူက ဒီလူ ရူးကြောင်ကြောင် စစ်ပွဲကြီးကို တိုက်ပါမယ်လို့
            ပြန်ဖြေမှာ မဟုတ်ပါဘူး။ လူမသိ သူမသိ စစ်တမ်းလိုက်ကောက်ကြည့်ရင်လည်း
            တိုက်မယ်လို့ ပြောတဲ့သူ နည်းပါလိမ့်မယ်။&nbsp;
          </p>
          <p>&nbsp;</p>
          <p>
            လူ့အဖွဲ့အစည်းရဲ့ အရှိန်နဲ့ ပတ်သက်တဲ့ ကျွန်တော်တို့ရဲ့
            အားနည်းချက်ကြောင့် ကြော်ငြာလုပ်ငန်းတွေဟာ အကျိုးအမြတ်
            အများကြီးရရှိနေပါတယ်။ အခြအနေ တစ်ခုဟာ ရှင်းရှင်း လင်းလင်း မရှိရင်
            အဲ့ဒါက ပိုအလုပ်ဖြစ်ပါတယ်။ ဥပမာအားဖြင့် သိသာထင်ရှားတဲ့
            ကောင်းကျိုးဆိုးကျိုးမရှိတဲ့ ကားအမျိုးအစားတွေအကြား ရွေးချယ်ရတာတွေ၊
            အိမ်သန့်ရှင်းရေး သုံး ပစ္စည်းတွေ ရွေးရတာတွေ၊
            အလှကုန်ပစ္စည်းရွေးချယ်တာတွေ စတဲ့အရာတွေမှာ ဒီအချက်ကို
            အသုံးပြုပြီးကြော်ငြာလုပ်ရင် ပိုထိရောက်တတ်ပါတယ်။ ပြီးတော့
            &ldquo;မင်းလို ငါလို လူစားတွေ&rdquo; ဆိုတာဖြစ်လာပြီး လူညီတာနဲ့ပဲ ဤ
            ကို ကျွဲ ဖတ်ကြပါတော့တယ်။
          </p>
          <p>&nbsp;</p>
          <p>
            ဒါကြောင့် ကုမ္ပဏီတစ်ခုက သူတို့ရဲ့ ထုတ်ကုန်တွေဟာ လူအများက
            ကြိုက်နှစ်သက်နေကြတာကြောင့် ကောင်းမွန်တဲ့ ထုတ်ကုန်တွေ ဖြစ်ပါတယ်လို့
            ပြောလာပြီဆိုရင် ဒီအချက် ကို သတိရပါ။ ရောင်းအကောင်းဆုံး ဆိုတာနဲ့ပဲ
            အရည်အသွေး အကောင်းဆုံး ပစ္စည်းလို့ ဘယ်လိုပြောလို့ ဖြစ်ပါ့မလဲ။
            ဝတ္ထုရေးဆရာ ဆမ္မားဆက်မွန် ရဲ့
            ဉာဏ်ပညာပါတဲ့စကားလေးတစ်ခွန်းကိုအမြဲသတိရနေပါ။ &nbsp; ..
          </p>
          <p>&nbsp;</p>
          <p>
            &ldquo;သန်း (၅၀) သောလူတွေက မဟုတ်တရုပ်တွေကို အဟုတ်လုပ်
            ပြောနေခဲ့ရင်လည်း အဲ့ဒါဟာ မဟုတ်တရုပ်ပါပဲ&rdquo;
          </p>
          <p>&nbsp;</p>
          <p>#The_art_of_thinking_clearly</p>
          <p>#Rolf_Dobelli</p>
        </section>
        <!-- Add more chapters here -->
      </article>
    </main>
    <script src="node_modules/jquery/dist/jquery.min.js"></script>
    <script src="node_modules/popper.js/dist/umd/popper.min.js"></script>
    <script src="node_modules/bootstrap/dist/js/bootstrap.min.js"></script>
    <script src="https://code.jquery.com/jquery-3.6.0.min.js"></script>
    <script type="text/javascript" src="script.js"></script>
  </body>
</html>
